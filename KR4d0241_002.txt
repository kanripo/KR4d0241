# -*- mode: mandoku-view; -*-
#+TITLE: 定庵類稿
#+DATE: 2015-08-25 00:00:30.390338
#+PROPERTY: ID KR4d0241
#+PROPERTY: BASEEDITION WYG    
#+PROPERTY: JUAN 卷二
<pb:KR4d0241_WYG_002-1a>¶
欽定四庫全書¶
　定庵類稿巻二　　　　　　宋　衛博　撰¶
　　表¶
　　　辭免右僕射表¶
宰枋中居豈容虚受奏函上列未聴牢辭不勝淵谷之虞¶
洊凟乾坤之造(中謝/)伏聞總制萬務正長百僚下以遂物¶
宜上以穆天縡位髙責重於古難才人㣲望輕顧臣敢議¶
以功則屬大事而當一靣臣無尺寸之可書以徳則鎮浮¶
<pb:KR4d0241_WYG_002-1b>¶
動而風四方臣唯譾薄之是媿徒抱朴忠之守誤膺神聖¶
之知曾歳月之幾何荷寵光之及此渙發大廷之號躐居¶
衆俊之先得位與時常情相慶循名責實有識為憂儻貽¶
撓棟之羞何補奪乘之咎伏望皇帝陛下仰圖帝載俯諒¶
臣愚名器不假人况於置相之重安危在出令必惟同徳¶
之求追寢誤㤙式昭盛舉臣之願也天實臨之¶
　　　第二表¶
股肱之寄義必推賢肝膽之誠力期悟主洊諭丁寧之¶
<pb:KR4d0241_WYG_002-2a>¶
指尚憑冒昧之愚(中謝/)臣聞萬務之繁可以綱舉而難¶
於周知四海之大可以心服而難於力勝惟古哲王之¶
圖任必視衆論之所歸徳裕進而兩河革心楊綰用而¶
宗臣徹樂俾天下聳聞而風靡則主道不為而日尊夫¶
豈得於聲音笑貌之然將有見夫禮樂刑政之外伏念¶
臣寒鄉晚出一世孤蹤繇言語侍從之臣參柱石弼諧¶
之任術業則無以出廷臣之右資望則不聞居官簿之¶
先方人乏之是承猶寛衆指儻國鈞之全畀必致疾顛¶
<pb:KR4d0241_WYG_002-2b>¶
上將遺盛世之羞下以觖四方之望願仍舊服别俟疇¶
庸夫恩之深者難於言而臣未報不貲之恩請之煩者¶
凟於聽而臣屢抗不移之請進退罪也夙宵懼焉伏望¶
皇帝陛下察其非徇於常辭憫其甚憂於速戾旁求中¶
外寜乏老成鼓舞風雷亦何嫌於反汗財成天地庶有¶
補於同流一新岳牧之咨益重師瞻之地¶
　　　謝除右僕射表¶
預政罔功久妨於賢路置相不善誰秉於國成籲天弗¶
<pb:KR4d0241_WYG_002-3a>¶
從跼地無所(中謝/)伏念臣愚無一得過不自量有君無¶
臣起遺歎於千古得時行道顧何愛於此身誓將醻甚¶
盛之知固甞論天下之事有赫上聖照臨百官長轡逺¶
御則豈無應變之才視古太息則宜得非常之輔惟兼¶
聽可以屈至多之䇿惟大公可以服萬有之心方列位¶
之充廷豈盛時之乏使况君臣之間莫先遇合故功業¶
之建在昔為難以丙魏之興而孝宣雜用於刑名以房¶
杜之盛而貞觀有慚於禮樂如臣何有敢進於斯兹葢¶
<pb:KR4d0241_WYG_002-3b>¶
皇帝陛下功光祖宗明並日月勵精而治方將建大政¶
以興太平難得者時何以稱隆㫖而塞厚望臣之欲報¶
誓以殺身然綆短者難於汲深而器小者不勝受大以¶
天下自任寜不為前哲之羞非王道不陳惟竊慕事君¶
之敬¶
　　　謝除尚書右僕射表¶
參預朞年盍使治臣之不效咨疇百揆恐非同徳之是¶
求抗辭牘以莫回愧此心之未亮(中謝/)伏念臣賦材不¶
<pb:KR4d0241_WYG_002-4a>¶
腆承學非優居言語侍從之官庶猶寡過司禮樂刑政¶
之柄將自速辜况春秋之義尊上公而人主之職論一¶
相豈以堂堂之大國屬之㫁㫁之小臣外將貽輕漢之¶
羞内無補尊堯之治雷不一風不再固知反汗之難尺¶
有短寸有長殆匪量才之謂勉即師瞻之所終虞鼎餗¶
之非兹葢伏遇太上皇帝陛下起萬物之初游六氣之¶
辨撥亂世反之正有開貽燕之謀持衆美效之君猥荷¶
仰成之眷而臣依日月照臨之下䝉雨露拱把之中天¶
<pb:KR4d0241_WYG_002-4b>¶
地恩深絲毫報蔑恥君不及堯舜永懐勵翼之圖當饋¶
歎無蕭曹儻副焦勞之念¶
　　　平江府謝到任表¶
荐將使指方叨内地之榮就畀守符俄竊輔藩之重僥¶
逾特甚震懼靡遑(中謝/)伏念臣家世寖衰人材猥下適¶
際休眀之運屢更煩劇之除曽無片善之可名豈復優¶
遷之敢筮况茲㑹府宻在邦畿轂擊肩摩衣冠指為走¶
集之路甍連棟接風物夥於昇平之時自非得資望素¶
<pb:KR4d0241_WYG_002-5a>¶
髙之人難以成禁令必行之治如臣么麽曷與選掄茲¶
盖伏遇皇帝陛下日月照臨乾坤覆幬欲廣至和之化¶
兼收共理之臣顧若其愚亦膺重寄臣敢不深求民瘼¶
䖍奉詔條任大力微當日思於官謗訟平政理誓仰副¶
於君仁¶
　　　謝除觀察使表¶
奏對便朝初無一得觀風大國驟出中除孰云介胄之¶
下臣敢冒冕旒之殊眷控辭弗𫉬感涕徒零(中謝/)伏念¶
<pb:KR4d0241_WYG_002-5b>¶
臣夲不知兵竊嘗憂世為民司命而不推進退存亡之¶
計為國將兵而不明彼已勝負之機每聞恃敵之不來¶
未有制人於先發謂餉道為難繼則因糧於敵者何義¶
謂軍籍為尚寡則以少擊衆者何人縱酒髙㑹而士甘¶
半菽之憂黷貨多藏而下無乞襦之惠負負爪牙之託¶
惓惓畎畝之忠不圖晚節之遭逢獲展平生之約結固¶
未能聚米以圖破隴之狀儻庶㡬借箸以眀撓楚之非¶
名一藝者無不庸上之賜也以小言而受大禄人謂斯¶
<pb:KR4d0241_WYG_002-6a>¶
何兹葢伏遇皇帝陛下勇智自天聰明協帝披輿圖而¶
有四方之志捐城邑以慰多士之心猥如負乗之微假¶
以亷車之峻臣謹當有死無貳唯敵自求以口舌而得¶
官則有辭矣執干戈而衛上敢不圖之¶
　　　又¶
幕府上功未論實效詔書班賞頓越彛章退欲避以無¶
從凜莫知其所措(中謝/)伏念臣勇慙超乗技乏穿楊趙¶
括之讀父書豈明方略狐突之教子弟粗守愚忠願輸¶
<pb:KR4d0241_WYG_002-6b>¶
横草之勞未獲死綏之所屬邊陲之唘釁䇿戈甲以長¶
驅飲馬大江傳烽三輔惟疆場之不戒人謂斯何矧殘¶
敵之就屠天相我也稽之漢法簿問則宜大哉堯仁䇿¶
勲何有不腆二三之俘馘葢圖偏伍之賢勞豈繄微臣¶
獨沾殊渥盡略横階之秩峻超三品之華天大人微恩¶
深報蔑兹葢伏遇皇帝陛下推仁以保四海信賞以勵¶
百工親屈帝尊臨見執戈之士猥如臣賤鼎來出綍之榮¶
顧凡冒險以直前孰匪聞風而知勸臣敢不益鞭駑蹇¶
<pb:KR4d0241_WYG_002-7a>¶
勉副龍光以克敵示子孫世保康侯之錫不以敵遺君¶
父誓空老上之庭¶
　　　辭免參知政事表¶
帷幄近嚴豈容序進封章剴切未聼牢辭仰天日之向¶
髙凛淵氷而莫喻(中謝/)臣聞因任以成功者聖人之能¶
事陳力而知止者臣子之令圖儻惟囊括以兼容何但¶
棟隆之必撓臣之已試衆焉可誣學本師心而有古人之¶
愚道以事君而有違俗之累固嘗論天下之事將以報¶
<pb:KR4d0241_WYG_002-7b>¶
人主之知而步蹇者不可絶馳器狹者竟難大受所幾¶
萬分之一了無尺寸之長縱未能自弛以謝曠官敢復¶
奸不韙而羞盛世人知居寵臣懼速辜伏望皇帝陛下¶
矜不移之愚遷已行之令上以弭名器假人之誚下以¶
紓負乗致宼之憂庶穆師虞少安㣲分¶
　　　謝除參知政事表¶
奉為真之詔進秉政機抗引避之章莫囘渙汗拜嘉如¶
隕委重奚勝(中謝/)伏念臣奮湖海之陬乏廊廟之具生¶
<pb:KR4d0241_WYG_002-8a>¶
死文字僅類蠧書作為詞章不過蟲篆烏睹國家之大¶
體偶陪英俊之諸儒冒昧進遷雍容獻納北門西掖敢¶
論潤色於皇猷右府中臺莫負安危之注意未報不貲¶
之徳長懐自弛之圖側聞有命之自天恍若履氷而待¶
日飲河之腹久已易盈伏&KR0491;之姿詎堪逺到兹葢伏遇¶
太上皇帝陛下功髙與子道妙凝神植桐梓於拱把之¶
中作成有造居柱石於弼諧之上佑啓無窮天地均恩¶
頂踵思報惟股肱之戴后敢忘一體之同盡心力以事¶
<pb:KR4d0241_WYG_002-8b>¶
君庶答兩宫之遇¶
　　　謝除醴泉觀使表¶
天營承乏績效蔑聞祠館祈閒綸言賜可保孤蹤於始¶
末戴上聖之恩私(中謝/)伏念臣屬荷主知起繇家食秉¶
旄仗鉞六飛將戒於徂征被甲據鞍一介敢辭於耄耋¶
烽烟間息羽衛留行獲逃避事之嫌敢上解兵之請以¶
侯就第雖自適於退藏飽食無功益懐慙於尸素兹葢¶
皇帝陛下定謀制敵觀變御時披天下之輿圖固不忘¶
<pb:KR4d0241_WYG_002-9a>¶
於武事以關中為根本宜坐治於明堂遂令負靮之臣¶
歸享杜門之樂臣敢不心懐止足身戒滿盈視晚景於¶
桑榆已無多日奉祠庭之香火永祝明時¶
　　　辭免御營使表¶
羽衛時巡必嚴先置囊封夙奏恐玷殊私未推從欲之¶
仁洊貢投誠之請(中謝/)伏念臣受恩深厚竊位通華當¶
疆埸之多虞豈頭顱之敢愛唯見阽危之迹久懐斂退¶
之心蓋積毁所加既乏江東之望而寡謀有素寧知堂¶
<pb:KR4d0241_WYG_002-9b>¶
上之竒鉛刀已試於無庸鼠璞何堪於再獻方聖上焦¶
勞於宵旰宜衆賢馳騖於事功退竊自量實虞非據伏¶
望皇帝陛下諒籲天之懇興察父之慈畧反汗之小嫌¶
收出綸之成命俾歸散地獲保餘年¶
　　　辭免御營使奏状(附/)¶
竊以戎輅親征将圖大舉天營置使必屬重臣敢謂么¶
微廼叨器使(中謝/)伏念臣頃縁衰晚得請退閒方睿照¶
之當天攬羣才而在御孤蹤蕞爾過聽伊何收汗馬之¶
<pb:KR4d0241_WYG_002-10a>¶
勞則臣力既愆出籌幄之竒則臣愚素甚自量既審冒¶
處為難豈惟将致於疾顛抑亦恐來於衆誚伏望亟收¶
成命改畀時才庶穆朝僉少安愚分¶
　　　謝除御營使表¶
有司夙戒将巡細栁之軍行衛先驅誤典鳴鑾之仗懇¶
辭弗獲傴受奚堪(中謝/)伏念臣結髪戎行半生環列雖¶
執戈衛社粗肩自奮之忠然積羽沉舟幾致疾顛之咎¶
破膽猶驚於曲木殘骸何取於勞薪惟二聖之深知銜¶
<pb:KR4d0241_WYG_002-10b>¶
大恩而未報太上起臣於戎馬飲江之際僅無侵軼之¶
虞陛下眷臣於龍飛御極之初復值乗邉之警将整徂¶
征之旅俾司禦侮之權俯憐蒲栁之先衰敢覬桑榆之¶
末效兹蓋皇帝陛下沉幾獨運善任無妨幸渭而責可¶
汗力奮唐宗之武封殽而伯西土行收秦穆之功臣敢¶
不益堅晚節無愧初心追督将而守江湖共壯淮壖之¶
勢至金城而上方畧願為嵗月之圖¶
　　　謝除樞密兼參政表¶
<pb:KR4d0241_WYG_002-11a>¶
基宥密之命莫重本兵負端右之才乃堪聞政揆寸長¶
而何有共二任以奚勝(中謝/)伏念臣蚤以諸生出逢興¶
運學不足以窺聖賢之能事識不足以明治亂之大端¶
追琢其章晚悔雕蟲之習支離其徳分安社櫟之生猥¶
縁黄甲之名浸補皂衣之缺承明三入有忝昔人出守¶
一麾何功方面既不能梔貎蠟言以同流俗仍未聞草¶
衣木食而賦歸耕甫即鋒追登冠槖從更冒非常之渥¶
遂班在服之光曾日月之幾何荷寵靈之及此愧深顔¶
<pb:KR4d0241_WYG_002-11b>¶
厚恩大人微兹葢伏遇太上皇帝陛下體道太清凝神¶
姑射以爾衆請命用肇造於我家為天下得人迺燕詒¶
於翼子曲輪方桷咸自儲材厚地隆天莫非戴徳誓竭¶
股肱之力共閎宗廟之休徇國之心捐軀以誓¶
　　　謝除參知政事表¶
參萬事之㡬久辜試可骩大公之選竟使為真永惟共¶
政之臣將重本朝之勢妨賢是懼報國何從(中謝/)伏念¶
臣守承學之傳乏佐王之畧恩隆過聽進許陳愚察其¶
<pb:KR4d0241_WYG_002-12a>¶
任直而不欺謂其有猷而必告精神之㑹千載難逢體¶
貌之私一介安取冒昧螢光之近日激昻蟁力之負山¶
意廣才疎固少成事憂深責重幾欲醉心幸免則多詔¶
除惡在矧多士朋来而在服而一人髙拱以圖功駟馬¶
輕車盍効夷塗之駕汗顔血指苐虞善斵之羞勉與將¶
衡敢安奪乗兹葢皇帝陛下籲俊以尊上帝惇徳而難¶
任人察其處帷幄之近嚴粗無大過使之輔朝廷之遺¶
忘倘有寸長然執器寶者常恐勿勝而涉淵氷者罔知¶
<pb:KR4d0241_WYG_002-12b>¶
攸濟險夷一節誓當有死命而無二心夙夜同寅共期¶
總衆職以稱上意庶行所學不負初心¶
　　　辭免樞密兼參政表¶
風雲之號敢覬力囬肝膽之誠倘容理奪重愬妨賢之¶
悃仰祈從欲之仁(中謝/)臣聞國勢之重輕實係人才之¶
用舍矧司兵本兼預政幾非有宏毅任重之臣敢在精¶
神折衝之位猥如臣賤乃辱疇咨以道則臣學僻而師¶
心以事則臣才疎而負俗雖曰激昂而有志固甞展布¶
<pb:KR4d0241_WYG_002-13a>¶
以事君尺短寸長僅足有司之事内親外撫將為盛世¶
之羞人知帷幄之榮臣有淵氷之懼伏望皇帝陛下仰¶
圖帝載俯念臣愚見善則遷亟反已行之令不能者止¶
何妨更照之明别登三壽之朋下益羣黎之望¶
　　　謝除樞密兼參政表¶
本兵之任難以次遷共政之臣豈惟官備仰體安危之¶
注意可無文武之兼資孰謂公朝姑容倖位(中謝/)伏念¶
臣學迂而寡要言大而少成賢不聞於諸大夫國人仕¶
<pb:KR4d0241_WYG_002-13b>¶
所望於祕書郎縣令太上過録臣於官賤人㣲之日陛¶
下優假臣以出長入治之權天地恩深絲毫報蔑㫁簮¶
踦履未忍棄捐今袴昔襦或堪惠養粗行所學無負平¶
生敢圖一節之趨亟位六官之長蹈髙門之第滋愧重¶
来佩華衮之章誦言勿稱當上聖熈天之運而大廷籲¶
俊之公猥容措康瓠於鼎鼐之陳必有駕鳲鳩於霄漢¶
之誚奪乗何補撓棟為羞兹葢皇帝陛下當饋懐人勵¶
精求治長轡逺御已紹開億萬年之休公聽並觀俾益¶
<pb:KR4d0241_WYG_002-14a>¶
贊二三臣之後臣之得位久已誓心道之將行盖思明¶
目以報天子時哉易失可無藉手而見古人稱塞為期¶
糜捐後已¶
　　　賀郊祀禮成表(乾道乙酉元日/)¶
國之大事不可得兼嵗之上辛於斯為盛當四海貢圖¶
之日表一人受命之符事越前聞慶覃廣宇(中賀/)恭惟¶
皇帝陛下聰明時憲聖敬日躋備文武之功是堯而已¶
盡君臣之道唯舜為然和敵國以靖邊塵戢干戈而肆¶
<pb:KR4d0241_WYG_002-14b>¶
時夏秉兹馨徳信厥精禋惟吉之從順考魯侯之三卜¶
有國之舊率由至道之宏䂓采儒臣獻胙之儀備曠古¶
事親之舉臣有拘封守莫與駿奔歌噫嘻之詩想見成¶
周之禮樂下恩澤之詔願宣大漢之威靈¶
　　　辭免郊恩表¶
慶條顯畀志願牢辭避牘報聞迹疑異衆(中謝/)伏念臣¶
擢從散輩服在邇僚識不足以佐神明之幾才不足以¶
適方圓之用雖願效佐王之畧敢與知格帝之功屬修¶
<pb:KR4d0241_WYG_002-15a>¶
毖祀之恭曾乏秉文之助大裘衮冕咫尺於威顔玉瓉¶
黄流陟降於左右猥無闕事安敢叨榮伏望皇帝陛下¶
制爵以賢循名責實欽上帝溥臨之福特與民同裁歴¶
年謬賞之文姑從近始兹為盛舉敢復常辭¶
　　　謝郊恩進封開國侯表¶
奉瑄陽位斂時昭事之休舍爵路朝辱是等功之典迫¶
承威命愧越初心(中謝/)伏念臣本章句之儒乏公輔之¶
器小言而受大禄殆將遺滿溢之羞聖人而責愚臣何¶
<pb:KR4d0241_WYG_002-15b>¶
以塞優游之望兹告成於熈事曾莫佐於清光壇壝犧¶
牲各以物序降登上下豈曰賢勞第惟神聽之嘉娯方¶
眩珍符之委况敢圖班邑遂籍通侯視諸封賞之科愧¶
彼烈文之輔兹葢皇帝陛下統承千載道暢八紘備物¶
以告神明昭格昊穹之眷錫壤而光祖考猥先政事之¶
臣惟徳厚者報豐而位髙者委重敢失墜事君之節用¶
答揚天子之光¶
　　　辭免江淮都督表¶
<pb:KR4d0241_WYG_002-16a>¶
假鉞視師固難因任背城決戰此復何時敢修退避之¶
常辭尚拜丁寜之温詔(中謝/)伏念臣志卑莊鷃技拙黔¶
驢少不知圯上之書老且乏江東之望發蹤指示或因¶
人而有成賜履專征則在臣而何敢矧當饋歎蕭曹之¶
日必中禁得頗牧之賢以道徳安强之威成江淮表裏¶
之固皇咨裴度宜率舊章今拜淮隂徒驚衆聽伏望皇¶
帝陛下亟還渙號改畀儒英要聞晉盜之奔秦無俾匈¶
奴之議漢¶
<pb:KR4d0241_WYG_002-16b>¶
　　　謝除江淮都督表¶
駟介乗兵未效獻俘之禮五侯九伯迺專賜履之征孰¶
謂臣愚猥䝉制可退循牆而莫避致專乗以為憂(中謝/)¶
伏念臣號令乏前賢之風勇力廢横戈之習年之將耄¶
語既諄諄心之不長髪猶種種久負賜骸之願晚䝉血¶
指之羞以宜投閒散之身䕶非素拊循之士蜂屯蝟聚¶
而尚納憑陵之侮雪虐風饕而未休匽薄之師惟帝王¶
之兵所貴必全雖厮輿之卒靡容不備久留征討内切¶
<pb:KR4d0241_WYG_002-17a>¶
主臣援枹鼓則忘身死其所矣安社稷以為悦人謂斯¶
何夙夜以思進退維谷兹葢皇帝陛下聖智同符於藝¶
祖寛仁上恊於光堯始以太王之心姑狥敵人之欲繼¶
下元封之詔將躬武節之威猥遺見大夫(原闕/二字)之賢過¶
取一个臣無他之技臣敢不力修戎律躬履顔行收尺¶
寸之功敢事便文之舉固表裏之勢當懐經逺之圖¶
　　　謝除徽文閣直學壬知荆南表¶
内閣寶儲上憲圖書之府赤墀文石追參供奉之班萃¶
<pb:KR4d0241_WYG_002-17b>¶
諸儒稽古之榮賁白首乗邉之役(中謝/)伏念臣甫偕召¶
節入侍禁塗曾詔墨之未乾已恩綸之狎至坐念江湖¶
之逺迹周寰宇之間廣樂鈞天直疑清夢蓬萊藏室尚¶
接英躔炯然欲報之心老矣既愆之力兹葢伏遇皇帝¶
陛下鼎新庶政器使羣臣當饋以思遐想蕭曹之佐推¶
轂而遣當求頗牧之材顧臣無纎芥之能何以禆寥廓¶
之見奄長楊而連五柞空懐屬御之塵輕尺璧而重寸¶
隂請示洛書之訓倘酬晚遇無愧夙心¶
<pb:KR4d0241_WYG_002-18a>¶
　　　謝除刑部侍郎表¶
乗軺所布方披三輔之圖持槖近班猥玷髙門之地報¶
章有煥拜起知榮(中謝/)伏念臣雅志倦㳺一官平進雖早¶
縁推擇嘗參國論之餘而老益粗踈伏在吏塵之下牧人¶
馭衆曽乏寸長奉使典州久逾二紀孰謂桑榆之晚親¶
承旒冕之知以賤有司之臣假小司冦之職髙第而補¶
漢廷之缺臣匪其人再見而位趙國之卿事光在昔兹¶
盖伏遇皇帝陛下恢張治具衆建人才察臣官簿之歴¶
<pb:KR4d0241_WYG_002-18b>¶
年冝知報國謂臣吏道之専智可與平刑躐寘明廬徃¶
圖末路臣敢不益鞭駑蹇仰副鴻私濫司空城旦之書¶
當體好生之徳辱天子從官之選敢忘獻可之忠¶
　　　謝除吏部侍郎表¶
趨一節之朝方起及郊之敬佐六官之長遽叨即命之¶
榮内揆微蹤仰辜隆施(中謝/)伏念臣滿襟塵土投老光¶
隂伏&KR0491;之嘶詎堪致逺飲河之腹久已属饜誓將造膝¶
以陳愚冀即奉身而退處敢虞幸位有忝公朝以日月¶
<pb:KR4d0241_WYG_002-19a>¶
論思則臣學殖之就荒以銓綜人才則臣風裁乎何有¶
勉即鵷鴻之綴終慙樗櫟之非兹盖伏遇皇帝陛下道¶
暢八紘統承千載舞雲門而奏大夏兼存蕢葦之音執¶
玉帛以見羣神不鄙陶匏之用施諸俊籲亦罔遐遺臣¶
之㑹逢何以稱塞斯猷惟后之徳永肩一心視死猶生¶
之年有如皦日¶
　　　辭加鎮表¶
出二節以授師兹為曠典呌九閽而請命尚閟俞音中¶
<pb:KR4d0241_WYG_002-19b>¶
謝伏念臣伏在里居猥當人乏自省據鞍之已老迫承¶
假鉞之専征設九拒其有餘敢議昔人之能事欲壹鬪¶
其可得實遵弭敵之宏圖惟上方興受命之符乃元日¶
獲始郊之卜徳馨上達兵祲旁銷曽何閥閲之可躋辱¶
是土田之多與稽諸近比得者幾人以王命討不庭臣¶
之職也貪天功以為已人謂斯何伏望皇帝陛下察其¶
引分之由中録其臨寵而思戒風雷鼓舞雖作號之已¶
孚日月照臨尚容光之必届¶
<pb:KR4d0241_WYG_002-20a>¶
　　　第二表¶
益地之恩正虞虚授循墻之請所幾必辭自憐悃欵之¶
愚未諭丁寧之㫖(中謝/)臣聞祭澤之大以侈神靈之休¶
賞國之經必示勲勞之勸而臣内缺奉璋之敬外無横¶
草之功猥縁惠駿之公敢冒列臣之寵臣聞命矣國謂¶
君何伏望皇帝陛下聖度隆寛皇明委照亮其止足而¶
知懼知其展布以事君辭邑而請繁纓非有效尤之志¶
吐哺而趣銷印益彰從善之仁¶
<pb:KR4d0241_WYG_002-20b>¶
　　　謝加鎮表¶
節旄旗纛晉長二師山川土田益陪多賦揚大廷而作¶
號視盟府以知慚(中謝/)伏念臣被遇聖朝逢時肇祀属¶
有護羌之役阻陪上雍之班惟國之大事在戎要洗欃¶
槍之厲氣而天之所助者順果符帷幄之成謀蕭然班¶
馬之聲允矣止戈之武盖聖人為能饗帝故羣臣莫望¶
清光蔽自上心迄成熙事曲推厚下之澤過録守封之¶
臣兹盖皇帝陛下清明在躬寅畏享福一嚬一笑不以¶
<pb:KR4d0241_WYG_002-21a>¶
假人大邑大官宜章有徳而臣早嘗險阻晚脱阽危功¶
不腆而禄既豐心弗强而身餘㡬間兩社以輔公室猥¶
為大國之羞封萬户而為帝師益引下臣之分¶
　　　天申節賀表¶
歌薰廣殿初占夢日之祥擊壤黎民率罄後天之祝驩¶
傳萬宇運際千齡(中賀/)恭惟太上皇帝陛下淵懿聰明¶
剛健中正功成不有黄屋非帝堯之心道妙常存赤水¶
契有熊之寶備九州四海之奉極五日一朝之娯慶集¶
<pb:KR4d0241_WYG_002-21b>¶
宗祊事光今古載屬誕彌之旦聿彰丕應之符臣矯首¶
内庭庇身外鎮獻金鑑之録雖逺龍光望玉巵之觴惟¶
勤虎拜¶
接千嵗之統天命有開盛五日之朝帝觴惟謹慶覃家¶
國驩動神人(中賀/)恭惟太上皇帝陛下登濟大業而不¶
有其功并包衆論而强名以道褰裳大寶執契元珠¶
無為而尊者天既超象數有徳必得其壽何待禱祠笑¶
傲羲黄粃糠堯舜臣屬將使傳阻造宫庭曾無漢家令¶
<pb:KR4d0241_WYG_002-22a>¶
之言益彰聖孝第有華封人之祝敢貢愚忠¶
炎夏應期實啓離明之運後天稱壽光昭震夙之符慶¶
溢緜區祥開是日(中賀/)恭惟皇帝陛下丕膺厯數紹復¶
基圖施仁猶列聖之心不忘兼愛稽古以百王之道坐¶
格純熈三階平而風雨時五榖熟而人民育驩聲和氣¶
自然雅頌之興備福儲祥不待禱祠而致受天之祜與¶
世咸休臣將命淮壖馳心魏闕九賔在列莫陪漢殿之¶
儀萬壽無疆徒罄華封之祝¶
<pb:KR4d0241_WYG_002-22b>¶
　　　謝賜生日禮物表¶
犬馬之生日還初度牽醪之賜式在太官孰虞一介之¶
下臣敢辱大君之善養腹饜徳施頂戴榮光(中謝/)伏念¶
臣本章句之儒乏經綸之具眇矣缾盆之陋器參諸鼎¶
鼐之後陳借箸以籌何補辰猷之告當饋而歎尚辜旰¶
食之憂乃膺備物之將過録左弧之始兹葢皇帝陛下¶
禮嚴體貌義篤股肱將共寄於安危爰下同於欣戚臣¶
之拜賜敬以誓心猶已饑天下之民願景前修之志使¶
<pb:KR4d0241_WYG_002-23a>¶
人有君子之行庶揚既醉之休¶
　　　謝賜對衣金帶鞍馬表¶
上褚兼衣侈以萬釘之寶内閑䇿駿沃如六轡之華心¶
驚去國之陳人目眩充庭之大貺(中謝/)伏念臣少馳藝¶
苑長服官箴被蘇子之故貂窮通一致悟塞翁之歸馬¶
得喪兩忘敢謂餘生更叨蕃錫兹葢皇帝陛下垂裳御¶
宇折箠平戎錫命之章舉知安燠懐人之歎下軫虺隤¶
有光帷幄之臣俾强筋骸之報惟一夫之短褐猶已寒¶
<pb:KR4d0241_WYG_002-23b>¶
之儻庶政之駭輿又誰咎矣¶
　　　又¶
悸帶為容曩猶不稱據鞍示壯晚復何堪尚分廏庫之¶
珍良用撫節旄之恩渥(中謝/)伏念臣奮由徒步賤且執¶
鞭纂楚制之短衣甘為下走賜齊官之三服望絶榮塗¶
猥縁推擇之歴年屢忝便蕃之大貺赤芾之子在位何¶
觀繁纓以朝致寇是懼兹葢皇帝陛下念功惟篤圖舊¶
過優捐千里之封於兩驌驦而何愛公四海之望縱一¶
<pb:KR4d0241_WYG_002-24a>¶
敝袴而不私顧臣無汗馬之勞何以弭濡鵜之刺况臣¶
以既愆之力荷均佚之恩鳩杖白衣散吏敢同於前輩¶
安車駟馬傳家願洎於小臣¶
　　　謝賜生日生餼表¶
劬勞興念載臨六射之辰錫予流恩遽拜九重之命赧¶
然是懼厚矣不貲(中謝/)伏念臣奮跡羇單逢時隆盛陛¶
九級而逺地久肅䕶於巖除鼎三足以承君實濫陪於¶
公秩自知過分已幸丐閒既開異姓之封復陟面槐之¶
<pb:KR4d0241_WYG_002-24b>¶
位所慚朽質莫報大恩敢云初度之期猶軫不遺之念¶
珍兼飲餼欽承厚意之將膳沃羶麷益重匪頒之式兹¶
盖皇帝陛下普臨庶類優寵舊臣顧此衰遲特示饔飱¶
之腆眷言疇昔尚加體貎之隆臣敢不内揣僥踰仰懐徳¶
恵賜尊推食豈惟醉飽之私銘骨鏤肌誓竭㳙埃之報¶
　　　奉使汴京賜燕等謝表¶
開閶闔之道館置如歸踐籩豆之陳殽烝有衍首拜濡¶
雲之渥頓空䝉露之塵(中謝/)政夲施仁善優去殺惠顧¶
<pb:KR4d0241_WYG_002-25a>¶
展親之國寵綏將命之臣稱萬年之觴預想㑹朝之勝¶
馳四乗之傳佇陪俠陛之趨¶
　　　賜酒果¶
宜城之貢湛若淵渟上苑之珍粲為籩實(中謝/)心味道¶
腴之㫖手褰藝圃之華酌彼金罍有忝知勞之賜報之¶
瓊玖徒深永好之思¶
　　　真定府賜燕¶
馳四達之郊方首適燕之路陳三饋之簋又沾在鎬之¶
<pb:KR4d0241_WYG_002-25b>¶
恩(中謝/)接下思恭為國以禮有赫衣裳之㑹不寜傳送¶
之臣序其情而閔其勞君之賜也舍其大而拜其細主¶
則擇之¶
　　　賜酒果¶
醖酎躍波甘梨比蜜彼美魏都之富兼榮晉錫之蕃(中/)¶
(謝/)圖功尊俎之從容受計豆籩之奔走蘭興桂發配明¶
徳以惟馨春熟夏成歸大鈞之播物¶
　　　燕賔館賜燕¶
<pb:KR4d0241_WYG_002-26a>¶
一介行李甫休聚&KR0512;之郊三命循牆亟辱班荆之燕(中/)¶
(謝/)脩已以安百姓養賢以及萬民大成為國之基不棄¶
善鄰之寶公當享卿當燕敢墜彛章君以禮臣以忠願¶
揚休命¶
　　　賜酒果¶
望五陵之佳氣近接蓬莱命六轡之皇華載馳原隰㫖¶
甘維旅孤陋難䝉(中謝/)受四海之貢珍交萬物而有道¶
使而未致既寛私飲之誅受之勿辭有負計功之賞¶
<pb:KR4d0241_WYG_002-26b>¶
　　　又¶
舍館既定益忘徒御之勞籩豆孔嘉申以樽罍之富匪¶
頒沓至荷戴奚勝(中謝/)荷天覆之仁篤臣隣之愛投醪¶
均恵雖造次而不忘懐核為恭豈周旋之敢墜積有拜恩¶
之寵若為論報之方¶
　　　朝見畢賜燕¶
發幣公朝甫達頌椒之慶肆筵候館載均在藻之歡(中/)¶
(謝/)設太極之仗以見羣臣采長樂之儀以朝正月恩隆¶
<pb:KR4d0241_WYG_002-27a>¶
嵗飫義篤方来繼好之謂禮經天所命也大饗以仁賔¶
客臣敢奸之¶
　　　賜酒果¶
珠庭日角退猶眩於天光玉勒金貂遽下馳於星使登¶
受便蕃之錫仰慚恩異之隆(中謝/)臨極辨之朝仰容光¶
之照義由一貫譬樝棃橘柚之同歸賜出尚方固漿醴¶
醬酏之異制拜嘉有耀懐感無窮¶
　　　賜分食¶
<pb:KR4d0241_WYG_002-27b>¶
廩繼粟而庖繼肉日飫大烹燕有好而鼎有陪禮加推¶
食(中謝/)傳餐决事當饋懐人雖八物之用珍非我志也¶
惟一夫之失職猶已饑之絶甘當御之筵委况越疆之¶
使屬饜厚徳震激微衷¶
　　　賜酒果¶
麟鳳之泉飲䏻却老燕秦之植當比封君藐是逺臣萃¶
兹隆施(中謝/)沉酣六藝長育羣材崇館餐於緇衣好賢¶
不倦選威儀於既醉備福方興弗遺一介之微重增兩¶
<pb:KR4d0241_WYG_002-28a>¶
君之好永言匪報有愧於中¶
　　　花燕賜酒果¶
御栁宫花轉春風於廣内金盤玉筯溢喜氣於人間(中/)¶
(謝/)徳配天倪功參時令羽觴傳滿恰叨飲御之榮賔豆¶
載加退有分甘之惠荷君恩之重辱顧臣賤以奚勝¶
　　　射弓燕賜酒果¶
貍首諸侯之節臣敢預聞魚麗萬物之多君䏻用禮(中/)¶
(謝/)寢兵不試恭已無為清者聖濁者賢各遂熈䑓之樂¶
<pb:KR4d0241_WYG_002-28b>¶
大為果小為蓏無非貢篚之珍拜手以還銘心莫既¶
　　　賜生餼¶
館給之須日勤候吏餼牽之賜式在太官珍送則優食¶
浮是懼(中謝/)禮隆鼎養治尚豐亨干戈載戢而民以寧¶
祝史無求而福自應胙膰以親兄弟之國方懋爾猷飲¶
食以盡忠嘉之心斯惟后徳¶
　　　燕賔館賜宴¶
朝受命而夕飲氷猥無乏事入有勞而出贈賄寵備多¶
<pb:KR4d0241_WYG_002-29a>¶
儀折俎在庭征驂顧櫪(中謝/)交鄰有道御衆以寛有嘉¶
一介之勤屢飭九賓之副奏驪駒之闋即問所塗囘龍¶
尾之班第增存闕¶
　　　賜酒果¶
泰極函三已致元政之祚東皇太乙又違咫尺之顔使¶
指趣臨賜儀俯逮(中謝/)厚送將之禮篤終始之恩歸奉¶
春祺願介兩君之眉夀旁流解澤庶偕百果之敷榮¶
　　　真定府賜燕¶
<pb:KR4d0241_WYG_002-29b>¶
歸騎載驅屢更信次使貂中飭逺示燕私(中謝/)積善在¶
躬成功裕後珠盤玉敦篤信誓於齊盟昌歜形鹽享多¶
儀於備物若奉當陽之御不忘加敏之恭¶
　　　賜酒果¶
王人俯暨帝賚曲加睠言改斾之遥用畀中塗之寵(中/)¶
(謝/)道侔乾施智秉離明顧醴齊之飶馨既篤有邦之慶¶
咏夭桃之蕡實寜忘爾室之私載惟遮道之榮盡釋馳¶
車之歎¶
<pb:KR4d0241_WYG_002-30a>¶
　　　汴京賜燕¶
龍堆遐舉初無可使之才鸛垤朝鳴敢有懐歸之喜眷兹¶
道阻式是篚將(中謝/)恵加行李之徃来禮大東都之供帳¶
呉頭楚尾肅歸馭以星馳趙北燕南望修門而雨絶尚綏¶
永好溥燕函生¶
　　　賜酒果¶
使旌萬里奉美報以遄歸君門九重瞻晬容而逾逺上¶
恩滋至亟饋中来(中謝/)慈發天衷愛均臣體曲軫驂騑¶
<pb:KR4d0241_WYG_002-30b>¶
之敝爰敷綸綍之華惡㫖酒而好善言特厚致勤之禮¶
食果實者後君子敢隳維德之儀歸載有光感銘増固¶
